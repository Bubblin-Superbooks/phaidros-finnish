<div class="leaf flex"><div class="inner justify"><p>PHAIDROS: Olkoon, kuten sanot! Selitä vain, mitä sanoillasi tarkoitat.</p><p>SOKRATES: Kuule, lueppas minulle vielä Lysiaan puheen alku!</p><p>PHAIDROS: "Minun asemani sinä tunnet ja olet kuullut, että arvelen tämän hyödyttävän meitä, jos se tapahtuu. Mutta minä vaadin, ettei minun toivomukseni sentakia jää täyttymättä, etten satu olemaan rakastajasi. Sillä nämä katuvat silloin — —"</p><p>SOKRATES: Lopeta! On sanottava, missä hän erehtyy ja menettelee epätaiteellisesti. Eikö niin?</p><p>PHAIDROS: Kyllä.</p><p>SOKRATES: Eikö nyt ole jokaiselle selvää se, että muutamista asioista olemme yhtä mieltä, toisista taas eri mieltä?</p><p>PHAIDROS: Luulen ymmärtäväni, mitä sinä tarkoitat, mutta sano vielä selvemmin!</p><p class=" stretch-last-line ">SOKRATES: Kun joku mainitsee sanan "rauta" tai</p></div> </div>