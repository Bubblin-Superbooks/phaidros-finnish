<div class="leaf flex"><div class="inner justify"><p class="no-indent  ">pyrkimyksiä, istuttaa sen vakaumuksen, minkä haluat, ja hyveen.</p><p>PHAIDROS: Todennäköisesti ainakin, Sokrates, on asia siten.</p><p>SOKRATES: Luuletko sinä, että oikein voi tuntea sielun olemusta tuntematta kokonaisuuden olemusta.</p><p>PHAIDROS: Jos tulee luottaa Asklepiadeihin[73] kuuluvaan Hippokrateeseen, ei voi tietää mitään edes ruumiista ilman tätä menettelytapaa.</p><p>SOKRATES: Oikein hän siinä sanoo, hyvä ystävä. Mutta Hippokrateen lisäksi tulee tutkiskella järkeä, onko se samaa mieltä.</p><p>PHAIDROS: Sen minä myönnän.</p><p class=" stretch-last-line ">SOKRATES: Katso nyt, mitä Hippokrates ja tosi järki sanovat asioiden olemuksesta. Eikö tule ajatella seuraavasti minkä olemuksesta tahansa? Ensinnäkin, onko se, jossa me itse tahdomme olla taiteilijoita tai muita siksi tehdä, yksin- vaiko moninkertaista; edelleen,</p></div> </div>