<div class="leaf flex"><div class="inner justify"><p class="no-indent  ">näet en täysin muista — määrittelinkö puheeni alussa rakkauden.</p><p>PHAIDROS: Kyllä, kautta Zeun, ja tavattoman hyvin.</p><p>SOKRATES: Kas vaan, miten paljoa taitavammiksi puhujiksi sinä esität Akhelooksen Nymfit ja Panin, Hermeen pojan, kuin Lysiaan, Kephaloksen pojan. Tai ehkä minä puhun hölynpölyä, ja ehkä Lysias rakkauspuheensa alussa pakoitti meidät käsittämään rakkauden olioitten joukosta joksikin määrätyksi, miksi itse tahtoi ja minkä mukaan hän sommitteli ja jatkoi loppuun saakka puheen jälkiosan? Tahdotko, että taas luemme alun siitä?</p><p>PHAIDROS: Jos niin haluat. Mutta sitä, mitä etsit, ei siinä ole.</p><p>SOKRATES: Lue, jotta saan kuulla häntä itseään!</p><p class=" stretch-last-line ">PHAIDROS: "Minun asemani sinä tunnet ja olet kuullut, että minä arvelen tämän hyödyttävän meitä, jos</p></div> </div>