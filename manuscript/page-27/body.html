<div class="leaf flex"><div class="inner justify"><p>PHAIDROS: Saat sen tietää, jos sinulla on aikaa kulkea kanssani ja kuunnella.</p><p>SOKRATES: Kuinka? Etkö luule, että minulle on, käyttääkseni
Pindaroksen[7] sanoja, kiirettäkin tärkeämpää kuulla, mitä sinulla ja
Lysiaalla on ollut sanottavaa toisillenne.
PHAIDROS: Lähde siis matkaan!</p><p>SOKRATES: Ja kerro sinä!</p><p>PHAIDROS: Tosiaankin, Sokrates, on kuunteluaihe sinulle sopiva. Sillä puhe, jonka parissa vietimme aikaamme, koski tavallaan rakkautta. Lysias on näet kuvannut, mitenkä jonkun kauniin nuorukaisen rakkautta koetetaan voittaa. Valloitusyritystä ei kuitenkaan tee hänen rakastajansa, ja siinä juuri onkin ajatuksen hienous. Hän sanoo nimittäin, että on osoitettava suurempaa suosiota sille, joka ei rakasta, kuin sille, joka rakastaa.</p><p class=" stretch-last-line ">SOKRATES: Mikä jalo mies! Olisipa hän vain</p></div> </div>