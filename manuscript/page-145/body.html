<div class="leaf flex"><div class="inner justify"><p class="no-indent  ">asioita, mikä taiteellinen vaikutus niillä on ja milloin. )</p><p>PHAIDROS: Sangen voimakas, Sokrates, ainakin kansankokouksissa.</p><p>SOKRATES: Niin on. Mutta katso sinäkin, merkillinen mies, näyttääkö sinusta koko kutomus yhtä höllältä kuin minustakin.</p><p>PHAIDROS: Osoita se vain!</p><p>SOKRATES: Sanohan minulle: Jos joku tulisi ystäväsi Eryximakhoksen tai hänen isänsä Akumenoksen luo ja sanoisi: "Minä ymmärrän johdattaa ruumiiseen jotakin sellaista, että saan sen sekä lämpenemään, jos tahdon, että kylmenemään, ja että, jos hyväksi näen, saan sen oksentamaan, tai jos niin haluan, tyhjenemään alaspäin, ja paljon muuta sentapaista, ja tämän ymmärrykseni takia väitän olevani lääkäri ja voivani siksi tehdä muita, joille minä tietoa tästä tarjoan" — niin mitä luulisit heidän sanovan tämän kuultuaan?</p></div> </div>