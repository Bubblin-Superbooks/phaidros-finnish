<div class="leaf flex"><div class="inner justify"><p class="no-indent  ">puhumisessa lienee vain yksi ainoa ja sama taide, — jos sellaista ylimalkaan on — jolla kyetään tekemään kaikkea mahdollista kaiken mahdollisen kaltaiseksi ja paljastamaan toinen, kun hän yhtäläistyttää asioita ja siten salaa jotakin.</p><p>PHAIDROS: Mitä sitä oikeastaan tällä tarkoitat?</p><p>SOKRATES: Jos sitä tutkistelemme, luulen sen seuraavalla tavalla selviävän: syntyykö petos ennemmin paljon kuin vähän toisistaan eroavissa asioissa?</p><p>PHAIDROS: Vähän eroavissa.</p><p>SOKRATES: Mutta jos siirryt jonkin vastakohtaan pienin askelin, on siirtymisesi vähemmin huomattava kuin jos siirryt suurin askelin.</p><p>PHAIDROS: Luonnollisesti.</p><p>SOKRATES: Sen, joka siis tahtoo pettää toista, mutta itse olla joutumatta petetyksi, tulee tarkasti tuntea olioitten yhtäläisyys ja erilaisuus.</p><p>PHAIDROS: Hänen täytyy tuntea.</p></div> </div>