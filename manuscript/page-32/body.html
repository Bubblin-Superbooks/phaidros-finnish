<div class="leaf flex"><div class="inner justify"><p>PHAIDROS: Näetkö tuon korkeimman plataanin tuolla?</p><p>SOKRATES: Miksen näkisi?</p><p>PHAIDROS: Siellä on varjoa ja vain kohtalainen tuuli ja nurmikko, minne voimme istuutua, tai — jos niin haluamme — heittäytyä pitkäksemme.</p><p>SOKRATES: Eteenpäin siis!</p><p>PHAIDROS: Sano minulle, Sokrates, eikö täältä Ilisoksen luota kerrota
Boreaan[12] ryöstäneen Oreithyiaa.
SOKRATES: Kerrotaan kyllä.</p><p>PHAIDROS: Kenties juuri tästä paikasta? Ihanalta ainakin sekä puhtaalta ja selkeältä näyttää vesi ja sopivalta tyttöjen leikkiin sen partaalla.</p><p>SOKRATES: Ei, vaan suunnilleen kaksi tai kolme stadionia alempaa, siltä kohdalta, mistä pääsee joen yli Artemiin temppelin luo. Ja siellä jossakin on Boreaan alttari.</p><p class=" stretch-last-line ">PHAIDROS: Sitä en ole tiennyt. Mutta sano, kautta</p></div> </div>