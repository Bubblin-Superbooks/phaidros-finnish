<div class="leaf flex"><div class="inner justify"><p class="no-indent  ">näytä.</p><p>SOKRATES: Olet oikeassa. Tämänpä takia tulee kääntää kaikki puheet ylösalaisin ja tähystellä, näyttäisikö jostakin tähän taitoon vievän helpompi ja lyhyempi tie, jottei turhaan lähtisi pitkälle ja epätasaiselle, kun tarjona on lyhyt ja tasainen. Mutta jos sinulla on jotakin apua siitä, mitä olet kuullut Lysiaan tahi jonkun muun puhuvan, niin koeta sitä muistutella ja esittää.</p><p>PHAIDROS: Kokeena minä kai voisin esittää, mutta en nyt ainakaan ole siinä kunnossa.</p><p>SOKRATES: Tahdotko sinä siis, että minä esitän muutaman lausunnon, jonka olen kuullut joiltakuilta, jotka näitä asioita harrastavat?</p><p>PHAIDROS: Tietysti.</p><p>SOKRATES: Sanotaanhan toki, Phaidros, olevan oikein ajaa sudenkin asiaa.</p><p>PHAIDROS: Tee siis sinäkin niin!</p></div> </div>