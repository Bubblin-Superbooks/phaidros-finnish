<div class="leaf flex"><div class="inner justify"><p class="no-indent  ">Sillä kun sinä olet puhunut rakastajan ylistystä, on minun ihan pakko pakottaa Lysiasta kirjoittamaan puhe taas tästäkin.</p><p>SOKRATES: Sen minä uskon, niin kauvan kuin pysyt sinä, mikä sinä olet.</p><p>PHAIDROS: Puhu siis nyt rohkeasti!</p><p>SOKRATES: Missähän on poika, jolle minä puhuin? Hänen pitäisi kuulla tämäkin, jottei hän sitä kuulematta ehtisi tekemään sille mieliksi, joka ei rakasta.</p><p>PHAIDROS: Hän on aina aivan lähelläsi, kun sinä vain haluat.</p><p class=" stretch-last-line ">SOKRATES: Tiedä siis, kaunis poika, että edellinen puhe oli myrrinusilaisen miehen, Pythokleen pojan, Phaidroksen. Se, jonka nyt aion esittää, on himeralaisen Stesikhoroksen, Euphemoksen pojan.[30] Se on esitettävä seuraavasti: Ei ole tosi se puhe,[31] joka väittää, että silloinkin, kun on olemassa joku, joka rakastaa, ennemmin tulee olla sille mieliksi, joka ei</p></div> </div>