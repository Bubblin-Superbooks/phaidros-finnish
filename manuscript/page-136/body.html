<div class="leaf flex"><div class="inner justify"><p>PHAIDROS: Mitä sinä tarkoitat?</p><p>SOKRATES: Nehän olivat toisilleen vastakkaisia. Toinenhan näet esitti, että tulee olla mieliksi sille, joka rakastaa, toinen taas, että tulee olla sille mieliksi, joka ei rakasta.</p><p>PHAIDROS: Ja sangen urheasti molemmat.</p><p>SOKRATES: Minä luulin, että olisit sanonut totuuden ja lausunut: hullun tavoin. Sillä se ainakin, mitä ne etsivät, on juuri tätä. Sanoimmehan näet rakkauden olevan jonkinlaista hulluutta. Eikö niin?</p><p>PHAIDROS: Kyllä.</p><p>SOKRATES: Mutta hulluutta sanoimme olevan kahta lajia, joista toinen syntyy inhimillisistä taudeista, toinen taas jumalallisen muutoksen kautta, joka siirtää pois tavallisesta tilasta.</p><p>PHAIDROS: Aivan niin.</p><p class=" stretch-last-line ">SOKRATES: Jumalallisen hulluuden jaoitimme neljän jumalan mukaan neljään osaan ja omistimme</p></div> </div>