<div class="leaf flex"><div class="inner justify"><p class="no-indent  ">Hänen filosofisista opeistaan tärkeimpiä ovat ensiksi se, että jumalista ei voida mitään tietää, ei edes ovatko he olemassa, ja toiseksi se tietoteoreettinen kanta, joka sisältyy tunnettuun lauseeseen: ihminen on kaikkien asioitten mitta. Tämä kanta kävi vaaralliseksi, kun myöhemmät sofistit sovelluttivat sen eetilliselle alalle. Reetorina hän erikoisesti harrasti puhdaskielisyyttä. Protagoraan persoonasta antaa Platon samannimisessä dialogissa erinomaisen elävän, iroonisesti piirretyn kuvan, Theaitetos dialogissa hän varsinaisesti hyökkää hänen oppinsa kimppuun.</p><p>![69] Khalkedonilainen, ylempänä mainittu Thrasymakhos.</p><p class=" stretch-last-line ">![70] Eivät he kuitenkaan raa'asti häntä haukkuisi. Hieno huomautus Phaidrokselle, joka juuri edellä on käyttänyt sellaisia voimakkaita sanontatapoja kuin "hän on hullu", "hän ei ymmärrä koko taidosta mitään". Näillä sanoilla on Platon kenties myös lausunut</p></div> </div>